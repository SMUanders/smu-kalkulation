# SMU Platform-nav (canonical)

Fælles platform-navigation for SMU Platform. **Model D:** dette er kilde-of-truth; filerne **kopieres uændret**
ind i hver app der skal have app-skifteren (ingen npm-pakke/monorepo). Kanonisk placering:
`smu-hub/src/platform-nav/`.

## Indhold (ejer KUN platform-navigation — ikke app-domæne-UI)
- `platformApps.ts` — app-katalog (`status` + `synlighed` pr. app) + `HUB_APP`. Adgang kommer altid fra
  `app_adgange` (live), aldrig fra metadata.
- `platformSynlighed.ts` — den rene synlighedsregel (`tilstandFor`, `synligeApps`, `maaAabnes`). Ingen React,
  ingen netværk — kan læses og verificeres isoleret.
- `AppIcon.tsx` — officielt app-ikon kant-til-kant (rounded clip, ingen ekstra navy-tile).
- `useAllowedApps.ts` — `usePlatformApps()` (hele kataloget med brugerens tilstand) og `useAllowedApps()`
  (kun apps brugeren må åbne). Læser `app_adgange` via den injicerede Supabase-klient (ingen bypass).
- `AppSwitcher.tsx` — diskret dropdown til apps' eksisterende topbar (version-agnostisk, inline SVG-gitter,
  `<a href>`-navigation, framework-agnostiske inline-styles).
- `platformStorage.ts` — miljøbevidst Supabase-session-storage (delt cookie på `*.smu.signmeup.dk`, ellers localStorage).

## To forskellige overflader — bevidst forskelligt indhold

| | **Hub** (platformoversigt) | **AppSwitcher** (daglig navigation) |
|---|---|---|
| Hook | `usePlatformApps()` | `useAllowedApps()` |
| Viser | hele det synlige SMU-univers | Hub + aktuel app + brugerens øvrige frigivne apps |
| Apps uden adgang | vises **ikke** | vises **ikke** |
| Apps på vej | vises med "På vej" | vises **ikke** |
| Private apps uden adgang | vises **ikke** | vises **ikke** |

Hub er platformens kort: en medarbejder skal kunne se, at fx SMU Source findes, uden at kunne åbne den.
AppSwitcher er et arbejdsværktøj: den må kun indeholde ting, brugeren rent faktisk kan hoppe til.

**Produktfrigivelse er ikke teknisk deploy.** Kataloget har to uafhængige akser:
- `status`: `frigivet` (rigtigt arbejdsværktøj) | `paa_vej` (kendt produkt, ikke frigivet endnu)
- `synlighed`: `discoverable` | `privat`. Efter 28. aug. 2026 adskiller de to sig kun for
  `paa_vej`-apps: en frigiven app er alligevel skjult uden adgang. `privat` betyder, at eksistensen
  er følsom og skjules uanset status.

**Tilstande** (`AppTilstand` i `platformSynlighed.ts` — ren funktion, ingen React):
- `tilgaengelig` — frigivet **og** aktiv `app_adgang` → kortet er et link.
- `paa_vej` — ikke frigivet → dæmpet kort, **aldrig** klikbart. Gælder også apps der teknisk
  set er deployet (fx Source), og apps helt uden URL/app-key (fx ESG).
- *(ingen tilstand)* — appen vises slet ikke. Det gælder både en `privat` app uden adgang (MUS)
  og — efter beslutningen 28. aug. 2026 — **enhver frigiven app, brugeren ikke har adgang til**.

**For frigivne apps følger synlighed den faktiske app-adgang.** Det tidligere "Ingen adgang"-kort
er afskaffet: en medarbejder skal se sit eget arbejdsbord, ikke en liste over låste døre. Det er ikke
en bestemt rolle, der giver synlighed — enhver gyldig aktiv rolle (`observatoer`, `bruger`,
`redaktoer`, `leder`, `admin`, app-specifikke roller) gør det. Reglen kender ingen rollenavne;
den spørger kun, om der findes en aktiv adgang.

Synlighed vurderes FØR status, så en privat app aldrig kan lække via "På vej" eller "Ingen adgang".
Skjulningen er en UX-beslutning oven på RLS — ikke sikkerhedsmekanismen i sig selv.

**Ikoner:** en `paa_vej`-app uden officiel identitet bruger `PAA_VEJ_IKON`
(`platform-paa-vej.svg`) — en neutral, stiplet placeholder der bevidst ikke ligner et app-ikon og
aldrig må genbruges som appens fremtidige identitet.

## URL-disciplin
`url` er appens **verificerede adresse** — det eneste Hub/AppSwitcher linker til, og kun når appen er frigivet.
En app uden verificeret adresse har `url: null`; den gættes aldrig.
`maalUrl` er platformens **godkendte målmodel** (`<app>.smu.signmeup.dk`) og er dokumentation, ikke live-sandhed.

Cutover og live-verificeret (20. aug. 2026): Hub (`smu.signmeup.dk`), OS (`os.smu.signmeup.dk`),
APV (`apv.smu.signmeup.dk`) og Wiki (`wiki.smu.signmeup.dk`). Tid, Color og Source kører fortsat på
deres Netlify-adresse.
Den delte cookie-session (SSO) virker **kun** på `*.smu.signmeup.dk`, så et hop fra Hub til en
`netlify.app`-adresse kan kræve nyt login, indtil den app er cutover. Når en app er cutover, skiftes dens
`url` til subdomænet, og Netlify-adressen bliver legacy — den svarer stadig, men deler ikke platform-cookien
og må ikke linkes fra Hub/AppSwitcher.

Tilføj aldrig en app til kataloget på et gæt — hverken app-key, URL, ikon, status eller synlighed må antages.
`appKey: null` betyder, at appen ikke har adgangsmodel i databasen; den oprettes ikke herfra.

## Multi-app arbejde
Navigation sker med almindelige `<a href>`, ikke programmatisk redirect. Brugeren bestemmer selv, om en app
åbnes i samme eller ny fane (cmd/ctrl-klik, midterklik). Tving ikke alt ind i én fane — en medarbejder skal
kunne have OS, Tid og Color åbne samtidig.

## Cross-app handoff — godkendt princip, endnu ikke bygget
En app **må** deep-linke til en anden app med relevant kontekst, når modtagerappen ejer arbejdsopgaven
(fx OS Sag → "Åbn i Color", OS Sag → "Registrér tid"). Kontrakten:

1. **Modtageren ejer opgaven.** Afsenderen starter et flow; den ejende app validerer og udfører.
2. **Konteksten er en stabil reference** (fx `sag_id`/SMU-nummer) — aldrig kopieret domænedata.
3. **Adgang afgøres hos modtageren.** Et handoff-link er ikke en adgangstildeling; RLS og `app_adgange`
   håndhæves som altid i modtagerappen.
4. **Handoff må åbne i ny fane**, når det hjælper brugeren med at bevare sin primære arbejdskontekst.
5. **Ingen skjult skrivning på tværs af domæner.** Et handoff må ikke ændre data i modtagerens domæne
   uden brugerens eksplicitte handling dér.

Konkrete handoffs (OS→Color, OS→Tid) er **ikke** implementeret og kræver produktbeslutning først.

## Sådan bruges det i en app
1. Kopiér HELE `platform-nav/`-mappen ind i appens `src/platform-nav/`.
2. Kopiér de officielle app-ikoner ind i appens `public/icons/apps/` (samme filer som Hub) — metadata-`icon`-stier
   er relative til den hostende apps origin.
3. Supabase-klient: override **kun** `storage: platformAuthStorage()` (+ evt. `persistSession:true`,
   `autoRefreshToken:true`). **Behold appens eksisterende `flowType`** — skift IKKE til pkce hvis appen har et
   implicit-baseret reset-password-flow (fx OS's `#access_token`-parsing); `flowType` påvirker ikke session-deling.
   På `*.netlify.app`/localhost falder storage tilbage til localStorage → uændret nuværende adfærd.
4. Placér `<AppSwitcher supabase={supabase} currentAppKey="<denne-apps-key>" />` diskret i appens topbar.
   Rør ikke appens egen navigation, ruter eller workflow.
5. Sørg for en synlig vej tilbage til Hub (skifteren indeholder altid Hub).

## Opdatering
Ret canonical i `smu-hub/src/platform-nav/` og kopiér på ny ind i apps (som design-systemet). Ingen registry/build-infra.
